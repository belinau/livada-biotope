---
title: "Domov"
hero_title: "livada.bio"
hero_subtitle: "Gojenje sorodstev v več kot človeškem svetu"
---

Biotop Livada je zatočišče, kjer se predano posvečamo spletanju razmerij z našimi več kot človeškimi sorodniki. Delujemo kot posebna pobuda v okviru zavoda BOB. Zanimajo nas ekofeministične prakse, permakulturna etika in globoka povezanost z zemljo in našimi več kot človeškimi sorodniki. 

Verjamemo v moč skupnosti in medvrstnega sodelovanja. Učimo se predvsem, kako živeti v vzajemnosti, kjer vsak stik – od najmanjšega mikroba v prsti do najbolj zapletene rastline na barjanskem travniku – sooblikuje naš skupni, prepleteni svet. 

Zato vabimo vse, ne glede na izraznost, umestitev ali prepričanje, da se nam pridružite. Dobrodošle_ so vse, ki ste pripravljene_ dejavno prispevati k negovanju drugačnih načinov bivanja in mišljenja – takšnih, ki izvirajo iz skrbnega poslušanja in stika z več kot človeškimi bitji, s katerimi si delimo ta prostor. 