---
title: Cvetlične semenske bombice
slug: semenske-bombice
date: 2025-10-08T17:36:24.395Z
author: Nastja Ambrožič
image: /images/practices/img_20250508_190153.jpg
description: Od starodavne tehnike do sodobne gverilske ekologije – v rokah se
  zemlja, seme in čas vključijo v krog cvetenja.
tags:
  - semenske bombice
steps:
  - caption: >-
      Za 300 smenskih bombic smo izkoplali kar precej zemlje z malo komposta -
      ko smo kopali dovolj globoko, smo našli tudi glino – pri nas imamo sivo
      glino.

      Naredili smo mešanico gline in zemlje v razmerju 1:3. Če je mešanica suha, dodajamo vodo, dokler se zmes ne začne voljno oblikovati v kroglice.
    image: /images/practices/img_20250508_190229.jpg
  - caption: >-
      Mi smo jih poljubno okrasili s sveže nabranimi cvetovi cvetlic Livadinega
      travnika, nato smo jih položili na zračno površino (kot npr. jajčna
      embalaža - katera je služila tudi kot sistem štetja) in pustili, da se
      nekaj dni sušijo na zraku.


      Ko so suhe, jih shranimo ali odnesemo s seboj, kamorkoli, kjer si želimo več življenja.
    image: /images/practices/img_20250508_190832.jpg
---
<!--StartFragment-->

Cvetlične semenske bombice so kroglice prihodnosti, njihov koncept pa ima zelo stare korenine – sega stoletja nazaj v čase, ko so ljudje semena še globoko spoštovali in jih varovali kot zaklad.

Njihov duh je v 20. stoletju ponovno oživel japonski kmetovalec, mikrobiolog in filozof Masanobu Fukuoka, začetnik naravnega kmetovanja in permakulturne misli, ki je zagovarjal zaupanje v naravne procese brez nepotrebnega poseganja in uporabe pesticidov. Namesto sejanja z orodjem je semena mešal z glino in jih prepuščal naravnim ciklom – dežju, vetru, pticam – da jih raznesejo in omogočijo spontano kalitev. Ta način sejanja je postal eden od temeljev permakulture in navdih za poznejše gverilske oblike urbanega vrtnarjenja.

Semenske bombice so danes orožje nežnih gverilcev, urbanih vrtnarjev in vseh, ki verjamemo, da se prihodnost začne s pestjo zemlje. Ob prijetnem druženju nabiramo zemljo bogato z glino, semena in cvetove rastlin z našega travnika, medtem ko valjamo kroglice prihodnjega cvetenja. To so bombice, ki obnavljajo travnike, polja, zapuščene mestne kotičke in požgane kraške površine ter vračajo življenje tja, kjer smo pozabili gledati. Semenske bombice postanejo simbol regeneracije, ekološke domišljije in nežnega, a odločnega posega v okolje.

Na Livadi nam jih je uspelo narediti kar 300!\
Tudi ti se lahko pridružiš, ustvariš svoje bombice in jih sprožiš v betonski svet – če je letni čas v pravem ciklu, bo čez nekaj tednov tam zacvetela tvoja mala revolucija.

\#dropseedsnotbombs

<!--EndFragment-->