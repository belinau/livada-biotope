---
title: "Mikrovesolje v kozarcu: fermentacija"
slug: fermentacija
date: 2025-09-23T12:57:43.558Z
author: Nastja Ambrožič
image: /images/practices/hvlaxyca.jpeg
description: >
  Na travniku Livada sobivamo z ritmi narave in raziskujemo skrite procese, ki
  ustvarjajo življenje. Postajamo soustvarjalci živega mikrovesolja: s prakso
  fermentiranja – starodavnim biokemijskim postopkom ohranjanja živil –
  izboljšujemo njihovo prebavljivost, povečamo hranilno vrednost in odpiramo
  paleto kompleksnejših okusov. Fermentirana hrana se skozi proces obogati s
  probiotičnimi mikroorganizmi, ki živijo povsod: v tleh, na rastlinah in tudi v
  naših telesih.
steps:
  - caption: >-
      Naberemo svež tolšak ter preverimo, da smo nabrali pravo rastlino. Liste
      ločimo od stebla. V steklen kozarec lahko damo samo liste, samo na manjše
      kose natrgana ali narezana stebla, ali pa mešanico obojega. 


      Med tem prekuhamo vodo. Vlijemo jo v stekleno ali keramično posodo in v njej raztopimo sol, da dobimo 2-3% slanico. Pustimo, da se ohladi.
    image: /images/practices/vuk_hjwk.jpeg
  - caption: Narežemo ostalo zelenjavo - nekaj, kar vsebuje tudi sladkorje. Mi smo
      dodali korenje, česen, različne vrste pese, redkvico. Zelenjavo in tolščak
      naložimo v čist steklen kozarec.  Po lastni izbiri lahko dodamo še druge
      začimbe - mi smo vključili še ingver, črni sezam ter korejski čili, za
      bolj funky paleto okusov.
    image: /images/practices/uehn7kri.jpeg
  - caption: >-
      Vsebino obtežimo ter prelijemo z ohlajeno slanico in poskrbimo, da je
      zelenjava popolnoma potopljena v tekočini, da se izognemo nezaželenim
      ogranizmom, naprimer plesni.

      Kozarec zapremo (lahko uporabimo pokrovček ali fermentacijski pokrovček z ventilom). Postavimo ga na sobno temperaturo (18–24 °C).


      Prvih nekaj dni lahko opazimo mehurčke, rahlo penjenje in značilen vonj – znak, da fermentacija deluje.


      Čas: 7–14 dni za blag okus, lahko do 3–4 tedne za intenzivnejši rezultat.
    image: /images/practices/apadfu8.jpeg
  - caption: >-
      Po dveh ali treh dneh lahko začnemo preverjati okus in stopnjo kislosti
      našega fermenta ter se odločimo, ali želimo fermentacijo nadaljevati ali
      jo morda ustaviti. Ko dosežemo želeni okus, kozarec prestavimo v hladilnik
      ali hladno shrambo - hladnejša temperatura upočasni fermentacijo in
      podaljša obstojnost.


      Fermentiran tolščak je lahko uporaben več mesecev. :)
    image: /images/practices/pursline.jpeg
---
\
<!--StartFragment-->\
\
Tokrat smo se posvetili fermentaciji tolščaka – divje užitne rastline, ki jo večina pozna kot »plevel«. Raste povsod, tudi v mestih, kjer ga pogosto spregledamo. Nabrali smo ga, ga pomešali z zelenjavo z naših permakulturnih gredic, olupili česen, narezali plodove, dihali z vrtom, se smejali … in nato doma potrpežljivo opazovali, kako so v kozarcih začeli plesati prvi mehurčki – znak, da so mikroorganizmi prevzeli vodstvo. Vendar pa le določeni mikroorganizmi omogočajo proces fermentacije. Z ustvarjanjem selektivnega okolja poskrbimo, da jim pogoji pomagajo rasti, hkrati pa je to okolje neprimerno za druge škodljive bakterije. 

Fermentacija pa ni le priprava hrane; je dejanje zaupanja v čas, v naravo, v skupnost. Je prostor, ki ga damo nevidnemu, a vseprisotnemu življenju. Ko po dveh do treh tednih odpremo kozarce, skupaj okušamo, kako se iz rastlinja rodi živa, peneča jed. 

Pridi v oblačilih, ki jih ni strah zemlje, prinesi košček svoje zgodbe in odnesi s seboj svoj mikrokosmos v kozarcu – ter občutek, da si del večje, kislo-sladke mreže, ki se razteza čez kontinente in čas.

<!--EndFragment-->