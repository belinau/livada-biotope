---
title: Monitoring biodiverzitete
slug: monitoring-biodiverzitete
slug_sl: monitoring-biodiverzitete
slug_en: biodiversity-monitoring
date: 2025-05-26T10:00:00.000Z
author: Urban Belina
image: ../../images/practices/deva.jpg
tags:
  - monitoring
  - biodiverziteta
  - praksa
---

## Izvajanje opazovanj
Vabimo te, da postaneš občanski raziskovalec in podpreš naša prizadevanja za spremljanje biotske raznovrstnosti z beleženjem fotografij rastlin in živali, ki jih srečaš v biotopu Livada. Vedno poskrbi, da so fotografije jasne in da prikazujejo pomembne značilnosti opazovanega organizma. Po potrebi lahko za eno opazovanje dodaš več fotografij, da prikažeš več podrobnosti. Fotografije lahko narediš in jih pošlješ kasneje ali pa jih narediš in takoj naložiš v aplikacijo iNaturalist. Postopek je zelo preprost.
 
## Začetek na najbolj preprost način
{{vimeo 949628916}}
## Spletna stran in aplikacije iNaturalist
Svoje prispevke z metapodatki o lokaciji lahko preneseš s pomočjo aplikacije iNaturalist s svojega telefona ali prek spletnega brskalnika.

[iNaturalist](https://www.inaturalist.org)

Ne pozabi označiti lokacije kot **Biotop Livada** ali **LivadaLAB**, da bodo opazovanja povezana s spletnim mestom in samodejno dodana v naš zbirni projekt na platformi iNaturalist. Ker boš opazovanja objavil prek svojega profila na iNaturalist, lahko nadzoruješ nastavitve avtorskih pravic in druge funkcije, ki določajo, kako naj bodo opazovanja na voljo. Priporočamo uporabo licenc cc, ki omogočajo lažje deljenje. Opazovanja, zbrana v naših projektih monitoringa, so prikazana tudi v naši spletni aplikaciji in v igri spomin.

Naši sorodniki s travnika se ti že vnaprej zahvaljujejo za pomoč pri povečanju njihove vidnosti.